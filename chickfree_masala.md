# Chick-free Chicken Masala

Denne er en lidt sjov én. Det er en en Indisk ret, der stammer fra England. Originalt lavet med kylling, men så lavet i denne sundere kødfrie udgave, men også med _heavy cream_ udskiftet til kokosmælk, som jeg så selv har skiftet ud med madlavningsfløde. Så må alle vel mødes på midten.

### Ingredienser:
#### Marinade:
- 1 pk chick free eller lign.
- 3 dl fraiche 5%
- 2 spsk citronsaft el. limesaft
- 3 fed hvidløg presset
- 0,5 tsk stødt chili
- 1 tsk ingefær, stødt eller frisk hvis du har
- 2 tsk garam masala eller tandoori krydderiblanding
- 1 tsk spidskommen
- 1 tsk salt
- peber

#### Tikka Masala
- 2 spsk olie
- 1 alm løg i tern
- 1 ds hakkede tomater
- 2.5dl madlavningsfløde
- 1dl sødmælk
- 1 bouillonterning høns el. grøntsag
- salt og peber


### Fremgangsmåde:
- Bland ingredienserne til marinaden og kom chickfree stykkerne i marinaden. Lad det trække 1-2 timer (eller natten over, hvis du har tid) i køleskabet.
- Opvarm olien i en stor gryde. Svits løgene til de er klare, skru ned på middelvarme. Tilsæt chickfree stykkerne inkl. marinade og rør rundt. (varm ikke for meget på retten før ~~kokosmælken~~ fløden er tilsat, da retten ellers kan skille).
- Tilsæt tomater og ~~kokosmælk~~ fløde samt bouillonterning. Lad retten simre til saucen er kogt lidt ind. Smag til med salt og peber, og evt. mere krydderi og citron.
- Servér med ris eller kogt grov bulgur og blomkålsris. Kog risen/bulguren som anvist på posen. Blomkålsrisen kan varmes i mikroovnen og blandes i den kogte ris/bulgur, eller koges med sammen med risen.
