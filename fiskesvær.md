# Sprødt fiskeskind/Fiskesvær


Fiskeskind fra alle slags fisk, fx torsk, laks eller mørksej kan anvendes.

### Fremgangsmåde:
- Fiskeskindene dyppes i kogende vand i ca. 1 sekund, hvorefter fiskeskindene puttes direkte i iskoldt vand. Vær opmærksom på kun at koge fiskeskindene i max. 1 sekund, idet fiskeskindene under tilberedning bliver meget porøse. Spred fiskeskindene ud på en bageplade med bagepapir, og lad det tørre et tørt sted natten over. Eventuelt kan du tørre dem i ovnen på 30 grader.
- Varm vindruekerneolie op til 200 grader. Anvend to madpincetter til at holde fiskeskindet udstrakt imens det steges i den varme olie. Når fiskeskindet ikke længere bobler er dit fiskeflæsk færdig. Bliver fiskeskindet brunt, har det fået for meget.
- Krydre det varme fiskeskind med en lille smule fint salt, alternativt med tørret tang.
