# Julemedister
Her er forholdene til en god solid julmedister fars - resten er på rutinen.
Jeg sætter gerne 6 timer af til at lave medister.

### Ingredienser:
Svinetarme 
- Jeg har indkøbt en portion på 5 m i vores lokale SuperBrugsen 
Kød 
- Nakkefilet, 2¼kg - gerne godt fedtmarmoreret 
- Røget bacon, 500g (~20% af samlet) 
- Salt - ~2% af vægten af det ferske kød 
- 500ml (iskold) juleøl
- 100ml suppe/boulion
#### Eventuelt 
- Revet løg (fra 2 store løg, 150 g) 
- Presset hvidløg (3 fed) 
- Rasp (1½ dl, 70 g) 
- Æg (3-4 stk, 120 g) 
#### Krydderier  
- Friskkværnet peber - ½ tsk 
- Stødt allehånde - 2 tsk  
- Stødt koriander - 1 tsk
- Stødt ingefær - 1 tsk
- Revet muskatnød - 1 tsk 

(skal medisteren fryses så dosér lidt ekstra)


### Fremgangsmåde:
- Kødet skæres i 2 cm tern. Kasser huden på baconstykket. 
- Kødet saltes og lægges i fryseren i 2 timer. 
- Læg også kødhakkeren, og evt. skålen i fryseren. 
- Skyl svinetarmen og læg den i blød i lunkent vand. 
 
#### 2 timer senere: 
- Kødet hakkes 2-4 gange (jo større hulskive, des grovere struktur af pølsen). 
- Tilsæt øller + suppe, krydderier og eventuelt løg/hvidløg/rasp/æg. 
- Røres i 5 minutter. 
- Sættes i fryseren/køleren i ½ time. 
 
#### 30 minutter senere: 
- Sæt den ene ende af tarmen på tuden af vandhanen og skyld forsigtigt tarmen igennem med koldt vand. 
- Sæt tarmen på pølsehornet og pølsehornet på kødhakkeren. 
- Kør farsen ind i tarmen. 
- Slå en knude i starten når luften er presset ud. 
- Tarmen må kun fyldes så pølsen er slatten. Man skal kunne presse fingrene sammen på pølsen uden at pølseskindet yder videre modstand. 
- Klem forsigtigt om tarmen mens den fyldes med farsen. 

Når pølserne er stoppet, bindes knuder i enderne, og man laver nogle sving midt på pølsen. 
Pølsen kan nu steges med det samme, eller man kan opvarme vand til 80°C og droppe pølserne deri i 10-15 minutter for derefter at brune pølserne på panden. Jeg vacuumerer altid mine og giver dem en tur i min _sous vide_ ved 80 grader i 15 min.
