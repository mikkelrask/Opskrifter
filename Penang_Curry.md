# Penang Curry med Chick Free fra [Sund På Budget](https://sundpaabudget.dk)

![Penang Curry af SundPaaBudget.dk](images/penangcurry1.jpg)

Panang curry er en rigtig lækker malay-ret med masser af knald på smagen. Retten laves med rød karrypasta, som kan være ret stærkt i større mængder. Sørg derfor for at tilpasse mængden til familiens smagsløg og chilitolerance. (Det tip benyttede de sig ikke af, da jeg var i Penang!)

### Ingredienser:

#### Curry:
- 2 alm. løg
- 2 fed hvidløg
- 4 gulerødder
- 1 peberfrugt
- 2 spsk olie til stegning
- 1 pk chick free eller lign. (kan også erstattes med en dåse drænet kikærter)
- 400 ml kokosmælk
- 1,5 dl vand
- 1 bouillonterning
- 2 tsk rød karrypasta (evt. mere hvis du kan lide stærk mad)
- 1 spsk peanutbutter
- 1 spsk frisk ingefær, revet (kan erstattes med pulver)
- 1 lime, saften heraf
- 2 spsk sojasauce
- 1 tsk sukker
- salt
#### Tilbehør:
- 300g ris
- 1 ps blomkålsris

### Fremgangsmåde:
- Skræl hvidløg, løg og gulerødder og skær dem i strimler, hvidløg rives eller presses.
- Peberfrugt skæres i strimler, og bruger du frisk ingefær skæres skrællen af og riv ca. 1 spsk.
- Opvarm olie på en stor pande og svits grøntsagerne ved høj varme til de har taget lidt farve.
- Skru ned til middelvarme og tilsæt chick free – lad det stege med et minuts tid.
- Tilføj vand, bouillonterning, kokosmælk, karrypasta, peanutbutter, ingefær, limesaft, soyasauce og sukker.
- Lad retten småsimre ved svag varme 10-15 minutter.
- Smag til med salt og evt. mere karrypasta. Ønskes en tykkere sauce kan du jævne den en smule.
- Server med ris og blomkålsris. Kog risen som anvist på posen. Blomkålsrisen kan varmes i mikroovnen og blandes i den kogte ris, eller koges med sammen med risen.

---

# Penang Curry fra [Stinna.dk](https://stinna.dk)
Denne er lidt mere klassisk - _og så alligevel_..! Frosne edamamebønner uden bælg var der ingen af i Penang, men ikke desto mindre er det en lækker vegetarisk udgave.

### Ingedienser:
- 1 stort løg
- 3 fed hvidløg
- 1 spsk. olivenolie
- 2x2 cm frisk ingefær
- 3 tsk. rød karrypasta
- 3 gulerødder
- 1 broccoli
- 200 g edamamebønner frosne (uden bælg)
- 1 dåse kokosmælk
- 1 tsk. sukker
- 2 spsk. peanutbutter
- saft af 1/2 citron
- salt
#### Til servering:
- Ris
- Frisk koriander
- Peanuts

### Fremgangsmåde:
- Start med at hakke løg og hvidløg. 
- Kom olie på en pande og tilsæt løg og hvidløg. Lad det stege lidt.
- Skær ingefær i små stykker(eller riv det fint) og tilsæt det til panden sammen med karrypasta. 
- Vask gulerødderne og skær dem i tynde strimler. Vask broccoli og skær det i mindre stykker.
- Tilsæt gulerødder, broccoli og edamamebønner til panden. Lad det stege lidt under omrøring.
- Tilsæt kokosmælk, sukker, peanutbutter, citronsaft og salt.
- Lad retten koge til gulerødder er møre, men stadig har lidt bid.
- Kog ris i en gryde efter anvisning på posen.
- Retten smages til med salt og citronsaft. 
- Retten serveres med ris og toppes med friske koriander og saltede peanuts. 

__Noter__
Retten kan sagtens laves dagen i forvejen og blot varmes dagen efter.
