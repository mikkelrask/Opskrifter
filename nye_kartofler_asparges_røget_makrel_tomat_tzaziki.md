# Nye kartofler, asparges, røget makrel, tomat og tzaziki

### Ingredienser (til to)
- 500 g nye kartofler i kvarte
- 1 bdt. persille
- smør
- 8-10 Grønne asparges
- 10 blomme tomater
- 1 tsk tørret timian
- 1 tsk tørret rosmarin
- 1 tsk tørret oregano
- 0,25 l græsk yoghurt
- 2 fed hvidløg
- 1 agurk
- 100 g couscous
- 1 røget makrel

### Fremgangsmåde:
####Tzaziki
- Start ud med at køre din agurk på et rivejern/mandolin i fine strimler, og knug væden ud af dem. Hak dine hvidløgsfed fint, og bland dem i agurkerne sammen med græsk yoghurt. Sæt på køl i mindst en halv time. 

- Kog nu dine kartofler i rigeligt saltet vand, og når de er tæt på færdige hælder du vandet fra, og lader dem dampe færdige i gryden. 
- Imens de trækker færdige steger du dine asparges af på en pande med smør, og hælder  kogende vand over din couscous i 1:1 forhold. Evt. med lidt krydderurter og citron. 
- Når couscousen har trukket i et par minutter dækker du dem til med en tallerken e.l. indtil der skal anrettes. Når dine asparges har stegt i max et par minutter på hver side, er det tomaternes tur til en tur på panden. Steg dem sammen med de grønne urter. Lad vær med at rode for meget rundt i dem, så det bliver smattede, men giv dem gerne 2-3 minutter så de trækker lidt sødme.
- Nu blander du først kartofler, en god klat smør og persille, og herefter tilføjer dine grillede asparges, tomater og røget markel i mundrette stykker. Tzaziki ved siden af, og evt. noget godt brød. 
