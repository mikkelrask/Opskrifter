# Tart Flambee

![Flambee](images/flambee.jpg)

Om denne tærte er fra nord-frankrig og hedder _Tart Flambee_, eller om den er fra Alsace området i tyskland og hedder _Flammkuchen_ er vist op til den enkelte.
Normaltvis ser jeg opskrifter på _Flambee_ være med bacon stykker, hvor jeg optest ser den tyske variant som værende uden kød. Jeg kan godt lide bacon, såeh.. _Flambee_ it is!
For gak og løjer laver vi to, hvor den ene er med laks i stedet. 

Da vores tærtefyld ikke er lige så æggebaseret som en alm tærte, kan man sagtens lave en Tart Flambee uden tærteform.

### Ingredienser:
- 2 [Tærtedeje](Tærtedej.md)
- 3 gule løg (tyndt skåret halve ringe)
- 3 skiver bacon fra en glad gris skåret i strimler
- 75g gravad laks
- 250ml Creme Fraiche
- 100g Ricotta
- 100ml Græsk Yoghurt
- 1 æggeblomme
- 1 tsk muskatnør
- 1 tsk sennep
- Salt/Peber
- Lidt timian


### Fremgangsmåde:
- Forbag din tærtebunde i 8-10 minutter i ovnen imens du snitter dine løg fint.
- På en pande giver du bacon strimlerne en tur - de må ikke blive sprøde.
- I en skål blander du creme fraiche, græsk yoghurt, ricotta, æggeblomme, sennep, timian og smager til med salt/peber og muskatnød.
- Når bundene er færdige fordeler du et tyndt lag af den hvide sauce på toppen, efterfulgt af løgringene. På den tærte vi vil have bacon puttes dét selvfølgeligt også på. Lakse-tærten venter til tærten er færdig.
- Bag tærterne ved 250 grader i en forvarmet ovn i 15 minutter, eller til du synes den ser rigtig ud. Løgene må gerne se _lidt_ sorte ud hist og her.


