# Paneer

Paneer er grillost, der bruges i mange indiske retter. Den er svær at få fingre i i Danmark, men heldigvis er den utrolig nem at lave selv.

### Ingredienser:
- 1 liter
- sødmælk
- 2½ dl
- græsk yoghurt 10 %
- salt
- peber
- 1 spsk.
- smør til stegning

### Fremgangsmåde:
- Varm mælken op til lige under kogepunktet i en gryde. Tilsæt yoghurten, lidt efter lidt, imens du rører med en grydeske. Mælken vil begynde at skille, så du får en grynet ostemasse og valle.
- Placér en stor sigte i en skål, og bred et osteklæde eller et viskestykke ud i sigten. Hæld grydens indhold gennem klædet, så vallen samles i skålen. Lad det gerne stå lidt, så ostemassen kan køle af, og du ikke brænder dig.
- Saml klædet omkring ostemassen, og klem væden ud, så du får en fast ost. Placér osten i klædet på et skærebræt, og læg noget tungt (f.eks. en gryde eller endnu et skærebræt) ovenpå. Lad det stå i 5 minutter, så den sidste væde presses fra osten.
- Skær derefter din paneerost i tern. Kværn salt og peber over, og steg paneerternene i smør på en pande, indtil de er sprøde og gyldne. Stil dem til side, imens du laver saucen.
