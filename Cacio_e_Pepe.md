# Cacio e Pepe
Opskrift er fra Brdr. Price. 
Ost og peber er hovedingredienserne i denne klassiske italienske spaghetti ret med peber og to slags oste. Ligesom med alle krydderier er en god idé at riste peberet. 

## Ingredienser:
- 400 g tørret pasta (gerne de tynde spaghettini)
- 1 spsk. hel peber
- 1 spsk. smør
- 2 håndfulde pecorino
- 1 håndfuld parmesan evt. 1 smule grønt drys 

## Fremgangsmåde:
- Knus peberet groft i en morter eller med en kagerulle. Rist peberet af på en tør pande der er stor nok til at rumme al pastaen. Imens sættes pastaen over i en gryde i rigeligt saltet vand.
- Når peberet er ristet af i 2-3 minutter kommes en spsk. smør på panden. Den får lov til at bruse op og derpå kommes et par store skefulde pastavand på. Skru ned og lad det simre lidt.
- Når pastaen er halv færdig, fiskes den op af gryden og kommes over på panden. Der spædes løbende med pastavand fra gryden mens pastaen koger færdig i panden - lidt som man ville lave risotto. Når pastaen er ved at være al dente kommes osten i lidt af gangen mens der hele tiden røres i panden. Tilsæt evt. også lidt mere pastavand undervejs, så retten ender med at være lækker og cremet.
- Server øjeblikkelig med ekstra ost drysset over. 

![Billede af _Pasta Cacio E Pepe](/home/raske/Documents/Opskrifter/images/cacio_e_pepe.web)
