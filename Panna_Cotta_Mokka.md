# Mokka Panna Cotta

### Ingredienser:
- 1 blad husblas
- ¼ dl hele kaffebønner
- ¼ liter Karolines Køkken® Piskefløde 38%
- ½ spsk sukker
- 6¼ g smør
- 25 g grofthakkede, smuttede mandler
- 1 spsk ahornsirup

### Fremgangsmåde:
- Læg husblas i blød i koldt vand i ca. 10 min. Hak kaffebønnerne groft og kom dem i en tykbundet gryde sammen med fløde og sukker. Bring blandingen i kog under omrøring. Tag gryden af varmen og lad kaffebønnerne trække i fløden i ca. 5 min. Si kaffebønnerne fra og smag til. Træk husblassen op af vandet og kom den i den varme mokkafløde. Rør til husblassen er opløst og fordel mokkafløden i 8 engangskopper eller små forme - ca. 1¼ dl i hver. Stil dem tildækket i køleskabet i mindst 8 timer.

- Lad imens smørret blive gyldent i en pande. Rist mandlerne ved kraftig varme og under omrøring i ca. 2 min. Læg mandlerne på fedtsugende papir.

Ved serveringen

Løsn evt. panna cottaerne i kanten med en kniv. Dyp hver kop et kort øjeblik i meget varmt vand og vend panna cottaerne ud på tallerkener og fordel mandler og ahornsirup rundt om.

