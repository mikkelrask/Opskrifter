# Rullepølse

__OBS! At lave en rullepølse tager imellem 3-7 dage, så gå i gang i god tid!__

### Ingredienser:
- Et mindre svine-slag (skal gerne passe nogenlunde i din presse)
- Salt
- Peber (hele korn til kogning)
- Allehånde
- Sukker
- Timian
- Div. urter (jeg brugte følgende):
- - Ramsløg
- - Persille
- - Ærteskud
- Løg (hakket fint til "fyld", hele til kogning)
- 2 guleroder (til kogning)
- 3 stk. Laurbærblæde (til kogning)
- 2 af dine yndlingsøl (drik den ene imens)

#### Saltlage:
- 2 l vand
- 2 dl salt
- 50 g sukker
#### Kogelage
- 33 cl øl
- vand, til det dækker
- 1 spsk sort peber
- 3 hele nelliker
- 2 laurbærblade
- 1 løg, i kvarte


Desuden skal der bruges bomuldssnor/slagtersnor til at binde rullepølsen.

### Fremgangsmåde:
#### Gør svineslaget klar
Læg det med den glatte side ned og skær fedt fra, hvis der er for meget fedt på. Skær det til, så det bliver en retangel., Hvis du skærer kød fra på de tykkeste stykker, så kan det fordeles til de tyndeste dele af slaget, så det bliver jævnt og ensartet.

Vend 1 spsk salt, peber, nellike, timian, allehånde, finthakket bredbladet persille (gem stilkene til kogning) og meget finthakket løg godt sammen i en skål. Fordel krydderiblandingen over hele svineslaget og rul det stramt sammen. Snør rullepølsen med bomuldssnor og sørg for den er godt strammet til.

#### Saltlage
Kom vand, salt, sukker i en stor suppegryde eller skål hvor rullepølsen kan være nede i. Læg en tallerken over og sørg for at rullepølsen er dækket til af lage.

Sæt i køleskabet i 2 dage og kasser efter de to dage saltlagen.

#### Kogning af rullepølsen
Kom rullepølsen i en stor gryde med øl og hæld vand i til det dækker. Tænd varmen på middelhøj varme og skum hele tiden det skum og grålige snask af der kommer op til overfladen.

Kom peber, nelliker, laurbærblade, løg, gulerødder og persillestilke i vandet, når det koger svagt og vandet er skummet mere klart. Skum jævnligt rullepølsevandet flere gange og lad det simrekoge svagt i 1 time og 45 minutter.

Sluk for varmen og lad rullepølsen stå i kogelagen i 30 minutter. Kom den lune rullepølse i en rullepølsepresse og lad den stå en dage i køleskab. Fjern  derefter bomuldssnoren, der har holdt rullepølsen sammen under tilberedning.
