# Ølsyltede rødløg

Jeg har ikke noteret hvilken øl du skal bruge for.. Ja, det er jo lidt efter hvad du har lyst til, og hvad de skal bruges til. Jo mere speciel øllen er, jo mindre alsidige er løgene, men skal de bruges til noget specifikt (hot dogs!), kan det sagtens ske der er en bestemt smag i øllen du går efter. 

5 løg virker måske af en del, men løgene svinder lidt når de falder sammen, og der skal jo gerne være lidt til sylteglasset. Ja, og så passer det jo altså også lige med en flaskeøl. 

### Ingredienser: 
3dl øl
3dl eddike
150g sukker
5 store rødløg
lidt salt

### Fremgangsmåde:
Kog øl, eddike, sukker og salt op imens du skærer dine løg i skiver.
Hæld så den kogende lage over løgene og lad dem trække i mindst et døg. 
